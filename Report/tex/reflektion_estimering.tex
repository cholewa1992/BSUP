\documentclass[../report.tex]{subfiles}

\begin{document}

\section{Refleksion over estimeringsmetoder}

\paragraph{Brug af planlægningspoker}
I starten af projektet var medlemmers estimater meget forskellige. Dette var på grund af, at gruppens medlemmer ikke havde samme forståelse af hvad opgaven indebar. Pokeren havde derfor den effekt, at der ikke blot blev nået konsensus om opgavens størrelse, men også om indhold, hvilket førte til at gruppens medlemmer havde bedre forståelse af projektets fælles retning. Senere i forløbet var estimaterne mere ens grundet gruppens bedre forståelse af projektet som helhed og de enkelte delopgaver.

\paragraph{Brug af PERT}
Ved at anvendte PERT metoden på en aktivitet fra target-projektet opnåedes et resultat der var lidt tættere på det faktiske tidsforbrug end det estimat target-projektgruppen kom frem til vha. planlægningspoker. Der bruges dog ekstra tid på at estimere med PERT metoden frem for planlægningspoker, idet der skal opnås enighed om 3 estimater og deres sandsynligheder.

\paragraph{Brug af UCP}
UCP metoden til at estimere størrelsen af et IT-projekt beror sig på Use Cases, hvilke typisk bliver brugt, når kravene til systemet er klart defineret. I denne forstand passer metoden udemærket til et eksamensprojekt som target-projektet, da der bliver stillet nogle rimeligt præcise krav til systemet i sådanne projekter. Target-projektgruppen har kun taget tid på deres aktiviteter i 4 ud af de 16 uger som projektet forløb over. Dette gør det svært at sammenligne deres faktiske tidsforbrug med det resultat som UCP metoden kom frem til. Baseret på target-projektgruppens fornemmelse virker estimatet på 1180 timer dog til at være højere end det faktiske tidsforbrug. Dette skyldes nok i nogen grad, at metoden tager højde for faktorer, som ikke nødvendigvis gør sig gældende i et mindre eksamensprojekt, så som fuld dokumentation og testing af systemet. 

\paragraph{Estimering i eksamensprojekter}
Selvom gruppen af udviklere i target-projektet havde nogle gode erfaringer med planlægningspoker, var disse erfaringer ikke direkte forbundet med selve estimatet, men mere at de forskellige estimeringer fra gruppens medlemmer lagde op til diskussion om hvad de forskellige opgaver indebar. PERT metoden viste sig at være lidt tættere på virkeligheden, men tog til gengæld længere tid end planlægningspoker. Derudover viser det store overestimat som UCP metoden gav, at denne metode ikke er specielt brugbar til estimering af eksamensprojekter. Derfor foretrækkes planlægningspokeren, når der skal estimeres i eksamensprojekter.
 
Overordnet set vurderes det dog at det ikke giver nogen særlig gevinst i forhold til udførelsen af et eksamensprojekt, så som target-projektet, at estimere dets størrelse.
\end{document}