\documentclass[../report.tex]{subfiles}
\begin{document}

I dette kapitel vil vi opsummere resultaterne af vores analyse på target-projektet og diskutere hvorvidt de anvendte metoder har givet et retvisende resultat. Diskussionen vil være inddelt i tre afsnit og afspejle analysens opdeling. 

\paragraph{Procesmodeller}
For at undersøge, hvordan man kan vælge en passende procesmodel, er der blevet foretaget en analyse af target-projeket, hvor Scrum er blevet anvendt. Samtidig er der blevet gjort forestillinger om, hvordan en plandrevet procesmodellen som vandfaldsmodellen havde fungeret i praksis på target-projektet. 

Dette har vist, at det er vigtig at se på projektets karakteristika for at kunne vælge en passende procesmodel. Ved vandfaldsmodellen og andre plandrevne modeller kræves der stor forhåndsviden inden for løsningsdomænet mens agile udviklingsmetoder, som Scrum, er meget velegnede til projekter, hvor der på forhånd ikke er fuld forståelse for projektet og dets inhold. Derudover egner Scrum sig godt til projekter, hvor der er høj sandsynlighed for ændringer i kravspecifikationen. Da target-projektgruppen er studerende og derfor er i en læringsfase, hvor deres viden om løsningsdomænet løbende udvikles, er den agile model at foretrække frem for den plandrevne.

Der er en vis usikkerhed ved den anvendte metode, da der ikke har været mulighed for at udføre et lignende projekt med en plandrevet procesmodel sideløbende. Da dette ikke var en mulighed har vi lavet en teoretisk analyse og sammenlignet med det praktiske forløb. Der havde uden tvivl været grobund for en bedre analyse, hvis også den plandrevne procesmodel var blevet anvendt i praksis. 


\paragraph{Aktivitetsplanlægning}
I forbindelse med undersøgelsen af, hvordan man kan planlægge et projekt, er der gennem interviews og adgang til target-projektgruppens data samt projektoplæg blevet analyseret, hvordan Gantt-chartet fungerede i praksis for target-projektgruppen. På baggrund af target-projektets data er der opstillet et teoretisk alternativ i form af et Precedence Network. 

For at kunne planlægge et eksamensprojekt som target-projektet, har undersøgelserne i denne rapport vist at en form for produkt- og aktivitetsnedbrydning er nødvendig. Denne nedbrydning behøver ikke nødvendigvis at være fuldstændig, da en delvis nedbrydning har vist sig at være tilstrækkelig med en agil procesmodel. Det gøres ved at lave enten Product og Activity Breakdown Structures eller et hybridt Work Breakdown Structure. 

%Herefter bør de identificerede aktiviteter planlægges, således at projektet kan fuldføres inden deadlinen. Undersøgelserne i denne rapport involverede et Gantt-chart og et Precedence Network. I target-projektet var et Gantt-chart at foretrække, idet dette også fungerer som en tidsplan og at den store fordel ved Precedence Network diagrammet, nemlig at identificere den kritiske sti, ikke var så relevant for target-projektet. 

Herefter bør de identificerede aktiviteter planlægges, således at projektet kan fuldføres inden deadlinen. I target-projektet var et Gantt-chart at foretrække, idet dette også fungerer som en tidsplan og at den store fordel ved Precedence Network diagrammet, nemlig det analytiske overblik, ikke var så relevant for target-projektet.

Den anvendte metode sammenligner de to værktøjer på deres egenskaber, men viser ikke om værktøjerne ville have haft praktisk indflydelse på target-projektets forløb. Den praktiske eksekvering har ikke været nødvendig for kunne besvare problemformuleringens delspørgsmål, selvom det ville have brekræftet analysens resultat. 

\paragraph{Estimering}
For at besvare spørgsmålet om, hvordan man kan estimere target-projektet og dets aktiviteter, er der gennem interviews og adgang til target-projekt-gruppens user stories, diagrammer og andet data blevet analyseret, hvordan planlægningspoker fungerede i praksis for target-projektgruppen. På baggrund af den indsamlede data er der blevet undersøgt alternativer til planlægningen gennem PERT og UCP.

Analysen viser, at estimeringen i target-projeket blev brugt til projektstyring. Desuden fremgik det at planlægningspoker var bedst til at estimere hvad der kunne nåes i et sprint, da dette var den mest effektive metode. Planlægningspoker gjorde samtidig at der blev opnået enighed om opgavens indhold. PERT blev fravalgt fordi det var for tidskrævende i forhold til planlægningspoker. 

Med henblik på den valgte procesmodel viste rapporten, at der ikke var nogen værdi i at bruge UCP. UCP tilføjer et projekt værdi, hvis der er behov for på forhånd at lave et præcist estimat af projektet. Et sådant estimat kan bruges til enten at give kundetilbud, eller fordi det skal bruges til at se om projektet kan betale sig. Endvidere var UCP estimatet upræcist fordi der er medregnet faktorer som ikke spiller ind i et eksamensprojekt. 

Den anvendte metode sammenligner tre estimeringsværktøjer der alle tre har forskellige egenskaber. Metoden har haft en meget høj usikkerhed, fordi det i forhold til PERT er svært at drage konklusioner ud fra resultater på et enkelt teoretisk estimat. For at denne metode skulle have været givet grundlag for en bedre analyse, skulle PERT have været anvendt i target-projektet eller på flere aktiviterer. I forhold til UCP er det svært at sammenligne det praktiske og teoretiske, da deres egenskaber er meget forskellige. Det havde været sammmenlignligt hvis target-projektetgruppen havde tidstaget hele projektet.

\end{document}