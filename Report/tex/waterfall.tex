\documentclass[../report.tex]{subfiles}
\begin{document}
\graphicspath{{img/}{../img/}}

\section{Vandfaldsmodellen}

\label{sec:Vandfaldsmodellen}

Vandfaldsmodellen er en procesmodel, hvor man beskæftiger sig med forskellige faser, en ad gangen, indtil man er nået til slutningen af projektforløbet. Denne model er også kendt som one-shot eller once-through modellen, på grund af dens ikke-iterative workflow. Modellen findes i forskellige udgaver, men den består ofte af fem predefinerede faser; \textit{Kravspecifikation}, \textit{Design}, \textit{Implementering}, \textit{Verificering} og \textit{Vedligeholdelse}.  

\begin{figure}[H]
\centering
	\includegraphics[scale=0.3]{h4_waterfall.jpg}
\caption{Vandfaldsmodellen}
\end{figure}

Retningen hvormed man arbejder med faserne skal altid være fremadgående eller nedadgående set i forhold til modellens analogi. Det er dog tilladt at ``plaske'' sig tilbage til den forrige fase, selvom dette er en undtagelse.

\subsection{Styrker \& Svagheder}
Det stringente workflow som denne model indeholder giver begrænsede muligheder for at iterere undervejs i projektet. Dette kan være en klar fordel, hvis kriterierne for projektet er veldefinerede og fastlagte fra start. Det er nemt at følge projektets udvikling undervejs både for udviklere, projektledere og for klienten, da hver fase naturligt genererer en milepæl for projektet. Dette betyder også at det er nemt at evaluere på den nyligt afsluttede fase samt at estimere hvor meget der præcist mangler før at projektet kan afsluttes.

Vandfaldsmodellen er, som sagt, at foretrække hvis kriterierne for projektet er veldefinerede fra begyndelsen, samt at der ikke tilføjes flere kriterier undervejs i processen. På grund af den ikke-iterative arbejdsgang, er det ikke muligt at implementere nye kriterier undervejs. Modellen er generelt ufleksibel, da hver fase er fastlagt på forhånd.
 
En anden ulempe ved modellen kunne være integrationen af produktet og muligheden for at klienten kan prøve produktet undervejs i forløbet. Først efter implementerings-fasen vil man kunne fremvise et produkt til klienten, som derefter kan verificiere om det lever op til hans behov eller krav. 

\subsection{Vandfaldsmodellen anvendt i target-projektet}

Hvis man i target-projektet havde valgt at arbejde stringent efter vandfaldmodellen ville target-projektgruppen have været nødt til tydeligt at definere alle krav så tidligt som muligt. Dette ville medføre at man ville lukke for tilgangen af nye krav undervejs i projektet, og ydermere betyde at man ville have en tydelig definition af hvilken funktionalitet der skulle implementeres for at projektet kunne verificeres og afsluttes. 

Dette ville have påvirket samarbejdet med de studerende fra Singapore. De singaporeanske studerendes opgave var at udvikle et system der skulle samarbejde med det system der blev udviklet i target-projektet. Det betød at de kunne stille krav til dele af target-projektgruppens system. Dette ville have givet problemer hvis de singaporeanske studerende gerne ville ændre deres krav efter kravspecifikationsfasen var overstået. 

Efterfølgende faser som design- og implementationsfasen ville være tydeligt adskildte. I designfasen ville target-projektgruppen fokusere på at definere interfaces og på at designe den overordnede systemarkitektur. Der ville slet ikke blive skrevet noget kode i denne fase. Til gengæld ville der være meget fokus på at dokumentere alle designbeslutningerne.

Implementationsfasen ville bestå i, at implementere alt koden til de interfaces, der var blevet defineret i designfasen. Dette burde være en nem opgave da systemets design ville være tydeligt defineret og dokumenteret inden påbegyndelsen af implementering. Target-projektgruppen skal dog helst undgå at ``plaske'' sig tilbage til en tidligere fase for at ændre i systemets arkitektur eller for at ændre på kravene til systemet hvis de f. eks. opdagede et manglende interface.







\end{document}