\documentclass[../report.tex]{subfiles}
\begin{document}
\graphicspath{{img/}{../img/}}

\section{Reflektioner om procesmodeller}

\label{sec:Vandfaldsmodellen}

\paragraph{Brug af Vandfaldsmodellen}

Hvis target-projektgruppen havde valgt at arbejde med vandfaldsmodellen som procesmodel i stedet for Scrum, havde projektet udformet sig en smule anderledes. Target-projektgruppen har lagt tydelig vægt på at definere deres kravspecifikation som det første i forløbet. Efter en aftalt kravspecifikation med krav fra egen og SMU'ernes side var på plads, har de ikke tilføjet nye krav i resten af forløbet. På baggrund af dette kan man argumentere for, at der er arbejdet ud fra en procesmodel der læner sig meget op af vandfaldsmodellen med hensyn til den indledende fase i projektet, hvor der kun blev arbejdet på at definere krav til systemet. De efterfølgende faser (design og implementation) har dog vist sig at være mere iterative for target-projektgruppen.

\paragraph{Brug af Scrum}

At target-projektgruppen har valgt Scrum som deres procesmodel kan muligvis baseres på det faktum at deres projekt er et eksamensprojekt. De befinder sig altså i en læringssituation hvor en agil procesmodel vil være en fordel. Man kunne forestille sig at de kunne få ny viden om alternativer til arkitekturen, som de har brug for at implementere, hvilket er muligt at gøre løbende i Scrum. At kunne arbejde med individuelle adskilte faser som i vandfaldsmodellen, kræver på forhånd stor viden om arkitekturen for lignende systemer, samt viden præcist om hvilke alternativer man har til rådighed.


\paragraph{Valg af procesmodel}

Med de procesmodeller gennemgået er der tre mulige måder at gøre brug af dem på:

\begin{enumerate}
\item Udelukkende vandfaldsmodel
\item Udelukkende Scrum
\item En plandreven start for efterfølgende at gå over til Scrum, når kravspecifikationen har nået en hvis form.
\end{enumerate}

Target-projektgruppen har valgt at starte med en plandrevet proces hvor de har fået rimeligt styr på kravene. Det samme kunne de have opnået med Scrum, da Scrum ikke dikterer hvad der arbejdes med i sprintene.

Da target-projektgruppen har udtalt at de har lavet designvalg sideløbende med implementeringen af funktionalitet, viser det at de har anvendt det iterative workflow, som Scrum stiller til rådighed. De har løbende taget designbeslutninger som var nødvendige for at færdiggøre det pågældende sprint. Fordelen ved at bruge den agile procesmodel er, at man i hele processen kan ændre på designvalg og specifikke implementeringer uden at bryde modellens analogi. Target-projektgruppen har løbende kunne ændre i interfaces, benytte andre design-patterns eller udskifte hele komponenter i systemet, ved blot at tage denne med som opgave i næste sprint. Dette er ikke muligt i vandfaldsmodellen. Her kræver det at gruppen på forhånd har fastslået alle designbeslutninger i design-fasen, og der ville derfor ikke være mulighed for lave ændringer løbende. Modellen er derfor på sin vis ufleksibel, men dette kan også være en fordel, da man i target-projektet tydeligere ville kunne følge fremskridt og milepæle, som naturligt genereres ved brug af vandfaldsmodellen.

%I valget mellem løsning 2 og 3 må man kigge på hvad target-projektgruppen har opnået ved at starte med et plandrevet forløb. Det store punkt er udviklingen af krav til produktet, men samtidigt må man huske at gruppen har været særdeles glade for deres implementation af Scrum. Spørgsmålet er om gruppen ikke kunne have arbejdet på de ting, som de gjorde plandrevet, i et Scrum-forløb i stedet.

Hvis vi skal kigge på valget mellem løsning 2 og 3, må vi kigge på hvad target-projektgruppen har opnået ved at starte med et plandrevet forløb. Et af de store fokuspunkter er definitionen af krav til produktet, og ved at køre et plandrevet forløb har de afsluttet denne fase tidligt for at få veldefinerede krav og undgå store ændringer til systemet undervejs. Samtidigt må man huske at gruppen har været særdeles glade for deres brug af Scrum, og derfor er spørgsmålet om gruppen ikke kunne have kørt kravspecifikationen i et Scrum-forløb i stedet. Man kunne i denne forbindelse have kørt et enkelt sprint i starten, der kun omhandlede kravspecificering. 


\end{document}