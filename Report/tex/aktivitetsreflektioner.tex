\documentclass[../report.tex]{subfiles}

\begin{document}

\section{Reflektioner om aktivitetsplanlægning}
%Product Breakdown og Activity Breakdown reflektioner
I target-projektet blev der lavet Product og Activity Breakdown Diagrammer, hvilket gjorde at gruppen blev tvunget til at tænke over, hvilke produkter der skulle produceres og hvilke aktiviteter der skulle gennemføres. Derudover var disse diagrammer også grundlaget for udviklingen af Gantt-chartet.

Gruppen kunne med fordel have overvejet at lave et samlet diagram og opnået samme effekt - her tænkes der på et hybridt Work Breakdown Structure, som er en kombination af de to ovenstående, og som laves ved først at identificere hvilke produkter, der skal produceres og for hvert produkt identificere hvilke aktiviteter, der skal til for at producere produktet. 

%Gantt reflektioner
Gruppen i target-projektet valgte at bruge et Gantt-chart til aktivitetsplanlægning.
En af fordelene ved at bruge et Gantt-chart er, at det giver et godt overblik over rækkefølgen de planglagte opgaver forventes at blive udført i. Derudover passer det godt til et projekt, hvor der bruges en agil procesmodel, idét et af grundprincipperne i det agile manifesto siger, at software der virker vægtes højere end omfattende dokumentation\cite{agilemanifesto}. Gantt-chartet passer netop godt til disse typer projekter, da en delvis nedbrydning af aktiviteterne er nok til at konstruere diagrammet og da estimaterne er mere løse. Derfor er det ikke så omfattende, og der kan altså fokuseres på softwaren frem for dokumentationen. Gruppen følte også, at Gantt-chartet hjalp dem med at huske vigtige deadlines, som f.eks. fristen for aflevering af rapportudkast til review. Det gjorde, at gruppen i ugen op til deadlinen fokuserede mere på rapporten end det havde været tilfældet, hvis de ikke havde været klar over deadlinen. 

En af ulemper ved Gantt-chartet er, at det ikke er lige så godt som f.eks. Precedence Network til at vise afhængigheder på tværs af aktiviteterne og man derved risikere at overse afhængighederne og derved pludselig står og er blokeret fordi en anden aktivitet ikke er udført. 

%Precedence network reflektioner
Som hentydet ovenfor, ville gruppen, hvis de havde brugt et Precedence Network, have haft et bedre overblik over aktiviteternes afhængigheder. Derimod ville de sandsynligvis miste overblikket over de forskellige deadlines, da disse ikke kan repræsenteres i et Precedence Network. I et projekt, hvor en stor del af aktiviteterne ikke er afhængige af hinanden og derfor kan udføres parallelt, giver et Precedence Network desuden ikke ret meget værdi. 

%Konklusion på kapitlet
Forskellen mellem at arbejde ud fra et hybridt Work Breakdown Structure og to seperate Breakdown Structures, (Activity Breakdown og Product Breakdown hver for sig) er ikke særlig stor. Vi synes, det er vigtigt at have Breakdown Structures med i target-projektet, da de giver et godt overblik og er grundlag for videre planlægning, men vi mener ikke det er vigtigt, om man bruger den ene eller den anden tilgang.

Til gengæld mener vi, at valget om at bruge et Gantt-chart til planlægning i stedet for Precendende Network var det rigtige i target-projektet. Gantt-kortet kan bedre bruges som en tidsplan end Precedence Network, og et Gantt-chart kan også bedre vise de små deadlines undervejs i projektet, hvilket ikke er så nemt at repræsentere med et Precedence Network. Derudover er den primære fordel ved Precedence Network, at det viser den kritiske sti, og dermed kan hjælpe med at planlægge hvad der skal laves først i et projekt, hvor mange af aktiviteterne er afhængige af hinanden. I target-projektet var der så få aktiviteter, der var afhængige af hinanden, at det ikke havde hjulpet særligt meget at planlægge ud fra et Prcedence Network.

\end{document}