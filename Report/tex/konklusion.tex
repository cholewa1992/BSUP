\documentclass[../report.tex]{subfiles}
\begin{document}


I denne rapport er der blevet undersøgt forskellige planlægningsmetoder, estimeringsmetoder og procesmodeller i forhold til target-projektet for at svare på problemformuleringen: \\

\textit{Hvordan kan man planlægge og udføre et eksamensprojekt så som target-projektet?} \\

\noindent Dette spørgsmål er i løbet af rapporten blevet besvaret, og der vil her samles op på delkonklusionerne fra tidligere kapitler. 

Hvordan et eksamensprojekt udføres, afhænger meget af projektets procesmodel. Ved vandfaldsmodellen og andre plandrevne modeller kræves der stor forhåndsviden inden for løsningsdomænet. Target-projektgruppen er studerende og er derfor i en læringsfase hvor deres viden om løsningsdomænet sideløbende udvikles. Agile udviklingsmetoder, som Scrum, er meget velegnede til projekter hvor der på forhånd ikke er fuld forståelse for projektet og dets inhold. Sekundært blev Scrum modellen valgt for at imødekomme ændringer i kravspecifikationen. På bagrund af disse forhold blev det vurderet at den agile model var at foretrække frem for den plandrevne, og target-projektets implementationsfase blev derfor udført succesfuldt med Scrum som procesmodel. 


For at kunne planlægge et eksamensprojekt som target-projektet, har undersøgelserne i denne rapport vist at en form for produkt- og aktivitetsnedbrydning er nødvendig. Denne nedbrydning behøver ikke nødvendigvis at være fuldstændig, da en delvis nedbrydning har vist sig at være tilstrækkelig med en agil procesmodel. Det gøres ved at lave enten Product og Activity Breakdown Structures eller et hybridt Work Breakdown Structure. 

Herefter bør de identificerede aktiviteter planlægges, således at projektet kan fuldføres inden deadlinen. Undersøgelserne i denne rapport involverede et Gantt-chart og et Precedence Network. I target-projektet var et Gantt-chart at foretrække, idet dette også fungerer som en tidsplan og at den store fordel ved Precedence Network diagrammet, nemlig at identificere den kritiske sti, ikke var så relevant for target-projektet.

I target-projeket blev estimering brugt til projektstyring. Det kan konkluderes at planlægningspoker var bedst til at estimere hvad der kunne nåes i et sprint. Planlægningspoker gjorde samtidig at der blev opnået enighed om opgavens indhold. PERT blev fravalgt fordi det var for tidskrævende i forhold til planlægningspoker. 

Med henblik på den valgte procesmodel viste rapporten, at der ikke var nogen værdi i at bruge UCP, da der i et eksamensprojekt ikke er samme behov for at udregne den samlede varighed.



\end{document}