\documentclass[../report.tex]{subfiles}
\begin{document}

%\textit{Hvordan kan man planlægge og udføre et eksamensprojekt så som target-projektet?} \\

%\noindent Dette spørgsmål er i løbet af rapporten blevet besvaret, og der vil her samles op på delkonklusionerne fra tidligere kapitler. 

I denne rapport er der blevet undersøgt forskellige planlægningsmetoder, estimeringsmetoder og procesmodeller i forhold til target-projektet for at svare på problemformuleringen. I denne undersøgeslse er der blevet lavet en analyse af target-projektet, som er blevet sammenlignet med relevante alternativer ud fra teori. Ud fra dette har vi kunnet drage følgende konklusioner.

Ud fra analysen kan det konkluderes, at en passende procesmodel kan tildele et projekt god struktur, der hjælper med at holde projektets mål. For at vælge en passende procesmodel er det nødvendigt at analysere projektets karakteristika og ud fra denne vælge den rette procesmodel. Det konkluderes at agile procesmodeller egner sig godt til projekter som target-projektet, hvor viden om løsningsdomænet løbende udvikles, og specifikt Scrum da korte sprints tvinger arbejdsresultater gennem hele processen.

Det kan også konkluderes at god planlægning af et projekt som target-projektet, kan gøres med et Gantt-chart. Gantt-chartet var godt til den agile procesmodel, fordi en delvis nedbrydning af projektet var tilstrækkelig. Dette gjorde at der kunne holdes overblik over de forskellige hovedaktiviteter i projektet, og hvornår aktiviteterne skulle udføres, uden omfattende forhåndsanalyse og dokumentation. 

Analysen viser, at der med fordel kan benyttes planlægningspoker til sprintplanlægning i projekter som target-projektet. Ud fra analysen konkluderes det at et sådant estimeringsværktøj hjælper med at holde sprint backloggen i den rigtige størrelse og at værktøjet skaber bedre fælles forståelse for indholdet af projektets delopgaver og dermed projektet som helhed.

For at kunne udarbejde analysen, er der blevet valgt forskellige metoder og ud fra diskussionen kan det konkluderes, at metoderne de fleste steder har været tilstrækkelige. Dog har forkert metodik medført at analysen enkelte steder var utilstrækkelig. Det må derfor konkluderes at metoderne i højere grad skulle have inddraget target-projektgruppen og i højere grad have trukket på praktiske erfaringer i stedet for teoretisk opstillede modeller.

På trods af dette er der ud fra den samlede analyse, vist hvordan man kan planlægge og udføre et eksamensprojekt som target-projektet. 


\end{document}