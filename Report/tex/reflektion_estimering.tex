\documentclass[../report.tex]{subfiles}

\begin{document}

\section{Refleksion}

\paragraph{Brug af planlægningspoker}

I starten af projektet var medlemmers estimater meget forskellige. Dette var grundet at gruppens medlemmer ikke havde samme forståelse af hvad opgaven indebar. Pokeren havde derfor den effekt, at der ikke blot blev nået konsensus om opgavens størrelse, men også om indhold, hvilket førte til at gruppens medlemmer havde bedre forståelse af projektets fælles retning. Senere i forløbet var estimaterne mere ens grundet gruppens bedre forståelse af projektet som helhel og de enkelte delopgaver. Brugen af poker var derfor en succes i target-projektet.

\paragraph{Brug af PERT}
Fordelen ved denne model er, at man tager hensyn til forskellige scenarier og PERT kan med fordel kombineres med planlægningspoker, hvor gruppens medlemmer i hver budrunde estimerer hvert scenarie og dets sandsynlighed.


I target-projektet blev PERT brugt til at estimere enkelte opgaver med succes, men konklusionen på denne metode er at PERT og Scrum ikke fungere så godt sammen. Tidsforbruget på at bruge PERT ved opgave estimering i Scrum planlægningen opvejes ikke af det bedre estimat. 

\paragraph{Brug af UCP}
UCP metoden til at estimere størrelsen af et IT-projekt beror sig på Use Cases, hvilke typisk bliver brugt, når kravene til systemet er klart defineret. I denne forstand passer metoden udemærket til et eksamensprojekt som target-projektet, da der bliver stillet nogle rimeligt præcise krav til systemet i sådanne projekter. Derimod er estimatet på 1640 mandetimer, som metoden kom frem til, langt højere end det faktiske tidsforbrug af udviklerne i target-projektet. Dette skyldes nok i nogen grad, at metoden tager højde for faktorer, som ikke nødvendigvis gør sig gældende i et mindre eksamensprojekt. 

\paragraph{Estimering i eksamensprojekter}
Selvom gruppen af udviklere i target-projektet havde nogle gode erfaringer med planlægningspoker, var disse erfaringer ikke direkte forbundet med selve estimatet, men mere at de forskellige estimeringer fra gruppens medlemmer lagde op til diskussion om hvad de forskellige opgaver indebar. Ligeledes viser det store overestimat som UCP metoden gav, at denne metode ikke er specielt brugbar til estimering af eksamensprojekter. 

Overordnet set er det derfor vores vurdering at det ikke giver nogen særlig gevinst i forhold til udførelsen af et eksamensprojekt, så som target-projektet, at estimere dets størrelse.
\end{document}